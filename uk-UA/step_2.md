## Вибери тему

<div style="display: flex; flex-wrap: wrap">
<div style="flex-basis: 200px; flex-grow: 1; margin-right: 15px;">
Тепер ти додаси персонажа і тло, а також створиш першу та останню платформи. 
</div>
<div>
![](images/setup-example.png){:width="300px"}
</div>
</div>

--- task ---

Відкрий [новий проєкт у Скретчі](http://rpf.io/scratch-new){:target="_blank"} та видали спрайт кота. Скретч відкриється у новій вкладці браузера.

--- /task ---

--- task ---

Створи однотонний фон.

[[[scratch-paint-single-colour-backdrop]]]

--- /task ---

--- task ---

**Вибери**, як рухатиметься твій персонаж — зліва направо чи знизу вгору?

![](images/direction-examples.png)

--- /task ---

--- task ---

Намалюй новий спрайт для **стартової** платформи.

Спочатку зроби просту однотонну форму. Ти можеш вимкнути контур, натиснувши на червону діагональну лінію.

![](images/no-outline.png)

Згодом ти зможеш додати більше деталей.

Відцентруй свій образ у редакторі Малювання.

[[[scratch-crosshair]]]

Розмісти спрайт **стартової** платформи там, де хочеш бачити персонажа на початку гри.

--- /task ---

--- task ---

Створи простий спрайт **фінішної** платформи. Згодом ти зможеш додати більше деталей.

Відцентруй свій образ у редакторі Малювання.

Розмісти спрайт **фінішної** платформи там, де хочеш бачити персонажа в кінці гри.

--- /task ---

--- task ---

Створи спрайт **персонажа**.

**Вибери,** чи хочеш ти додати готовий спрайт **персонажа**, чи намалювати власний?

Ти можеш додати один із таких спрайтів **персонажа** з видом згори: **Tatiana**, **Taylor** або **Trisha**.

![Зображення спрайтів з видом згори, доступних у Скретчі.](images/top-down-sprites.png)

Або намалюй власний спрайт **персонажа**. Почти з простих фігур, а пізніше додай деталі. Відцентруй свій образ у редакторі Малювання.

[[[generic-scratch3-draw-sprite]]]

--- /task ---

--- task ---

Твій спрайт **персонажа** повинен мати початковий скрипт перед стартом гри.

Створи `змінну`{:class="block3variables"} під назвою `на землі` та встанови для неї розмір, який повинен мати твій спрайт, коли він не стрибає та знаходиться на землі.

Зроби так, щоб твій персонаж опинявся на **старті**, `коли натиснуто прапорець`{:class="block3events"}. Додай блок `помістити на передній план`{:class="block3looks"}, щоб твій персонаж розміщувався над платформами.

**Персонаж:**

```blocks3
when flag clicked // початок
go to (Старт v)
set [на землі v] to [40] // розмір, коли не стрибає
set size to (на землі) % // не стрибає
go to [передній v] layer
show
broadcast (start v) // запустити інші скрипти
```

**Порада:** Зніми позначку зі змінної `на землі`{:class="block3variables"} у меню `Змінні`{:class="block3variables"}, щоб її не було видно на Сцені. Гравцю не потрібно бачити цю змінну.

**Порада:** буде корисним `оповістити`{:class="block3events"} інші скрипти за допомогою повідомлення `старт`{:class="block3events"} у кінці початкового скрипту, щоб вони знали, коли починати. Інакше вони можуть запуститися до того, як все буде готове.

--- /task ---

--- task ---

**Налагодження:**

--- collapse ---

---
title: Мій спрайт повернутий не в той бік
---

Використовуй властивість **Напрям** на панелі спрайтів, щоб керувати напрямом спрайта. Повертай кружальце, щоб спрайт показував у той бік, у який тобі потрібно.

![Панель спрайтів з вибраною властивістю «Напрям». Спливне меню з кружальцем напряму, за допомогою якого можна змінити напрям спрайта.](images/direction-property.png)

--- /collapse ---

--- /task ---

--- task ---

Дай своєму проєктові назву, що описує гру.

--- /task ---

--- save ---
